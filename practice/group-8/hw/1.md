# Домашна работа No. 1 към практикума по УП

## Задачи за всички (2 x 1 т.):



1. [Условие](http://goo.gl/kPH0Vm)


   **Малко пояснения какво точно трябва да направите:**

   Напишете функция с аргументи (*формални параметри*) `n` и `m`, която прави
   проверка дали двата израза са равни за конкретната двойка от стойности на
   `n` и `m`.

   Напишете втора функция, която приема два целочислени аргумента `a` и `b`, и
   връща дали двата израза са тъждествено равни за всички стойности на `n` от
   `1` до `a` и на `m` от `1` до `b` (т.е. да е изпълнено равенството за всяка
   възможна двойка от стойности (`n`, `m`) при дадените ограничения.)

   Приложете втората функция в програма.


   Вход:   две естествени числа в десетична бройна система.

   Изход:  `Yes` или `No` в зависимост от това дали двата израза са тъждествено
   равни.


   Забележка:  **НЕ** се допуска извеждане на `Yes` без проверка за валидност на
   израза.



2. Напишете функция, която намира [***разстоянието на
Хеминг***](http://bg.wikipedia.org/Разстояние_на_Хеминг)
([Hamming](http://en.wikipedia.org/wiki/Hamming_distance)) между два низа.

   Приложете функцията в програма.


   **Разстоянието на Хеминг** между два низа е равно на минималния брой
   замествания, добавяния и/или премахвания на един символ в единия низ, чрез
   които може да се получи другият.


   Вход:   два едноредови низа, всеки от които с дължина не повече от 1000
   символа.

   Изход:  разстоянието във вид на цяло число в десетична бройна система.


   Примерен вход:
       dig
       dog     

   Примерен изход:  `1`


   Примерен вход:
       crap
       carp

   Примерен изход:  `2`


   Примерен вход:
       drain
       drone

   Примерен изход:  `3`




## Задачи за хората с *четни* факултетни номера (3 x 1 т.):



1. Напишете функция, която приема два целочислени аргумента `a` и `b`, и връща
броя на всички числа в интервала между `a` и `b` включително, които са
съставени само от едни и същи цифри в осмична бройна система.

   Приложете функцията в програма.


   Ограничения на входа:  `a <= b`


   Вход:   две  естествени числа в десетична бройна система.

   Изход:  едно естествено число в десетична бройна система.


   Примерен вход:  `1 8`

   Примерен изход: `7`


   Примерен вход:  `1 9`

   Примерен изход: `8`


   Примерен вход:  `1 18`

   Примерен изход: `9`


   Примерен вход:  `1 65`

   Примерен изход: `14`



2. С помощта на алгоритъма [***решето на
Ератостен***](http://bg.wikipedia.org/wiki/Решето_на_Ератостен) ([**sieve of
Eratosthenes**](http://en.wikipedia.org/wiki/Sieve_of_Eratosthenes)) напишете
функция, която приема един целочислен аргумент `n` и извежда всички прости
числа до `n`.

   Приложете функцията в програма.


   Подсказка:    можете да използвате [**вариантa на алгоритъма с булев
   масив**](http://en.wikipedia.org/wiki/Sieve_of_Eratosthenes#Implementation)
   (т.е.  стандартния му вариант), както и [**варианта на
   Ойлер**](http://en.wikipedia.org/wiki/Sieve_of_Eratosthenes#Euler.27s_Sieve).
   Но във втория случай, вместо да триете откритите съставни числа (бавна
   операция при масивите), се замислете с кое число (което не се дели от нито
   едно от числата от `2` до `n`) е най-удобно да ги заместите.

   Подсказка 2:  това число не е просто, нито е съставно. :-)


   Ограничения на входа:  `n < 1000`


   Вход:   едно    естествено число в десетична бройна система.

   Изход:  няколко естествени числа в десетична бройна система (колкото е броят
   на простите числа, по-малки от въведеното число).


   Примерен вход:  `10`

   Примерен изход: `2 3 5 7`


   Примерен вход:  `5`

   Примерен изход: `2 3 5`



3. Напишете функция, която приема като параметър изречение и връща изречение,
съставено от думите на подаденото в обратен ред.

   Приложете функцията в програма.


   Забележка:  Трябва да се запази структурата на думите (т.е. да се запази
   редът на буквите в тях.)

   Първата дума в новото изречение винаги трябва да започва с главна буква, а
   последната -- винаги с малка.

   Ако (след обръщането на думите) открием затваряща скоба, след която има
   отваряща скоба, като между двете няма други скоби и преди затварящата няма
   съответстваща ѝ отваряща (т.е. преди обръщането двете са били двойка скоби с
   повече от една дума между тях), им разменяме местата.

   Aко открием някой от следните знаци: `,:;`, го изместваме с една позиция
   (ако е преди обръщането на думите) напред / (ако е след обръщането на
   думите) назад.


   Ограничения на входа:

   Приемаме, че една дума може да съдържа само главни и малки латински букви,
   както и че едно изречение може да съдържа само думи, интервали и следните
   препинателни знаци: `!"'(),-.:;?`.

   Едно изречение може да завършва само с един от следните препинателни знаци:
   `!.?`, които могат да се срещат само там.

   Всички други посочени знаци могат да се намират само в средата на
   изречението (т.е. между две думи), с изключение на `-`, което може да се
   намира и в средата на дума.

   `(` може да се среща само в началото на дума, а `),:;` -- само в края.  За
   всяка отваряща кавичка `"'` в началото на дума трябва да има съответната
   затваряща такава в края на дума.

   `,:;` винаги са последвани от интервал, а `)` -- от интервал или от друг
   препинателен знак.

   `(` винаги е предшествана от интервал, a `"'` (ако е в началото на дума) е
   предшествана / (ако е в края на дума) последвана от интервал.

   (Не е нужно да се прави проверка за валидност.)


   Вход, изход:     едноредов низ с дължина до 1000 символа.


   Примерен вход:   `The quick brown fox jumps over the lazy dog.`

   Примерен изход:  `Dog lazy the over jumps fox brown quick the.`




## Задачи за хората с *НЕчетни* факултетни номера (3 x 1 т.):



1. Напишете функция, която приема целочислени аргументи `a` и `b`, и връща броя
на всички числа в интервала между `a` и `b` включително, които НЕ са съставени
от едни и същи цифри в шестнайсетична бройна система (т.е. имат поне 2 различни
цифри).

   Приложете функцията в програма.


   Ограничения на входа:  `a <= b`


   Вход:   две  естествени числа в десетична бройна система.

   Изход:  едно естествено число в десетична бройна система.


   Примерен вход:  `1 13`

   Примерен изход: `0`


   Примерен вход:  `1 18`

   Примерен изход: `2`


   Примерен вход:  `1 35`

   Примерен изход: `18`


   Примерен вход:  `1 87`

   Примерен изход: `67`



2. С помощта на алгоритъма ***решето на Sundaram*** ([**sieve of
Sundaram**](http://en.wikipedia.org/wiki/Sieve_of_Sundaram)) напишете функция,
която приема един целочислен аргумент `n` и извежда всички прости числа до `n`.

   Приложете функцията в програма.


   Подсказка:    вместо да триете откритите съставни числа (бавна операция при
   масивите), се замислете с кое число (което не се дели от нито едно от
   числата от `2` до `n`) е най-удобно да ги заместите.

   Подсказка 2:  това число не е просто, нито е съставно. :-)


   Ограничения на входа:  `n < 1000`


   Вход:   едно    естествено число в десетична бройна система.

   Изход:  няколко естествени числа в десетична бройна система (колкото е броят
   на простите числа, по-малки от въведеното число).


   Примерен вход:  `10`

   Примерен изход: `2 3 5 7`


   Примерен вход:  `5`

   Примерен изход: `2 3 5`



3. Напишете функция, която приема като параметър изречение и връща изречение,
съставено от думите на подаденото в същия ред, в които буквите са обърнати в
обратен ред.

   Приложете функцията в програма.


   Забележка:  Трябва да се запази структурата на изречението (т.е. да се
   запази редът на самите думи.)

   Трябва да се запази главността на първата буква в всяка дума, различна от
   първата и от последната (т.е. която дума е била с малка буква, трябва да
   остане с малка.  Същото важи и за главните букви.)

   Първата дума в новото изречение винаги трябва да започва с главна буква, а
   последната -- винаги с малка.

   То винаги трябва да завършва със същия препинателен знак както старото.

   Ако открием някой от следните знаци: `(),:;`, не трябва да му променяме
   позицията.

   Вместо това считаме, че (за отварящата скоба) думата започва от следващия
   знак / (за другите) краят на думата е в предишния знак.


   Ограничения на входа:

   Приемаме, че една дума може да съдържа само главни и малки латински букви,
   както и че едно изречение може да съдържа само думи, интервали и следните
   препинателни знаци: `!"'(),-.:;?`.

   Едно изречение може да завършва само с един от следните препинателни знаци:
   `!.?`, които могат да се срещат само там.

   Всички други посочени знаци могат да се намират само в средата на
   изречението (т.е. между две думи), с изключение на `-`, което може да се
   намира и в средата на дума.

   `(` може да се среща само в началото на дума, а `),:;` -- само в края.  За
   всяка отваряща кавичка `"'` в началото на дума трябва да има съответната
   затваряща такава в края на дума.

   `,:;` винаги са последвани от интервал, а `)` -- от интервал или от друг
   препинателен знак.

   `(` винаги е предшествана от интервал, a `"'` (ако е в началото на дума) е
   предшествана / (ако е в края на дума) последвана от интервал.

   (Не е нужно да се прави проверка за валидност.)


   Вход, изход:     едноредов низ с дължина до 1000 символа.


   Примерен вход:   `The quick brown fox jumps over the lazy dog.`

   Примерен изход:  `Eht kciuq nworb xof spmuj revo eht yzal god.`




## Бонуси (2 x 2 т., допълват точките от горните задачи до 5 т., ако нещо сте
объркали):



1. Напишете функция, която валидира дадено изречение по правилата, които са
зададени в ограниченията на входа на **задача 3.** от горепосочените (по ФН).

   Приложете функцията в програма.


   Вход:   едноредов низ с дължина до 1000 символа.

   Изход:  `Yes`/`No` -- в зависимост от резултата на извикването на функцията
   с параметър входния низ.


   Примерен вход:
       The Encyclopedia Britannica, Eleventh Edition (1910-1911) is
       a 29-volume reference work developed during the encyclopedia's
       transition from a British to an American publication.

   Примерен изход:  `Yes`


   Примерен вход:   `wat. da. fuq.`

   Примерен изход:  `No`



2. Напишете програма, която въвежда думи до достигане на знак *EOF*, и ги извежда
подредени по следния начин: във всеки ред думите започват с една и съща буква,
и са подредени по азбучен ред (т.е. са в ***лексикографска наредба***); редовете
също са подредени по азбучен ред на началната буква за съответния ред.


   EOF е специален символ (т.нар. *end-of-file* символ), който обозначава, че
   операцията за въвеждане/извеждане трябва да приключи.

   Под Windows-базираните операционни системи се въвежда с клавишната
   комбинация `Ctrl-Z`, а под Unix-базираните (Linux, BSD, Mac OS X, etc.) --
   чрез `Ctrl-D`.

   Подсказка:  Aко `cin >> x` се оценява като лъжа, то е бил достигнат EOF.


   Ограничения на входа:  Приемаме, че една дума може да съдържа само главни и
   малки латински букви.  Също така приемаме, че на един ред не може да има
   повече от 1000 думи.

   (Не е нужно да се прави проверка за валидност на първото ограничение.)


   Вход:   последователност от думи.

   Изход:  26 реда от думи, подредени по лексикографска наредба, разделени със
   знак за табулация (`\t`).  В един ред всички думи започват с една и съща
   поредна буква от азбуката.

